Edellisten lisäksi ryhmä laatii projektin kulusta pienen raportin (noin 2 sivua)

- [x] kerrataan jokaisen sprintin aikana kohdatut ongelmat (prosessiin-, projektityöskentelyyn- ja teknisiin asioihin liittyvät)
- [x] mikä sujui projektissa hyvin, mitä pitäisi parantaa seuraavaa kertaa varten
- [x] mitä asioita opitte, mitä asioita olisitte halunneet oppia, mikä tuntui turhalta
- [x] raportti palautetaan lisäämällä raporttiin linkki projektin Githubin Readme:hen
- [x] raportista tulee ilmetä jokaisen projektiin osallistuneen nimi
- [ ] raportin deadline 9.5. klo 23.59

---------------------------------------
# Ohjelmistotuotanto k2016, miniprojektin raportti
- Ryhmä: LaserBibTeX
	- Juho Kostet
	- Kristiina Rahikainen
	- Maximilian Remming
	- Nea Pirttinen
	- Mikko Markkinen


## Sprinteissä kohdatut ongelmat
Kohtasimme hieman ongelmia työympäristön asennuksen kanssa; Rails & Ruby versioiden päivittäminen kaikille samaan versioon vei aikaa varsinaiselta työskentelyltä.

User storyjen estimointi oli paikoin haastavaa. Rails-magialla muutamat asiat sujuivat minuuteissa, toiset vastaavilta kuulostavat storyt vaativatkin ajateltua enemmän rankkaa tiedonhakua ja kokeiluja.

Kolme viidestä ryhmän jäsenestä ei ollut aiemmin tutustunut Ruby on Railssiin, joten sen opettelu projektin yhteydessä tuotti näille jäsenille pieniä haasteita. Onnistunut googlettelu ja tuki ryhmän RoR-osaajilta kuitenkin sai työn luistamaan.


## Mikä sujui hyvin, mitä parannettavaa
Ryhmän työskentely sujui mallikkaasti. Teimme töitä yhdessä, yleensä lähes koko porukalla.

Paikalle pääseminen ajoissa tuotti paikoin kaikille ryhmän jäsenille haasteita, jonka takia sprinttien työnjakoa ei suunniteltu kovin tarkkaan yhdessä. Työilmapiiri oli kuitenkin rento, ja jaoimme taskit pitkälti kaavalla: "Hei mitä työstätte? - Jees, voisin työstää asiaa X."

Pidimme hyvin vapaamuotoiset retrospektit. Glad, Sad, Mad ja muut retrospekteihin tarkoitut tekniikat ovat varmasti hyödyllisempiä, kun sprintissä on enemmän asiaa. Meille riitti vapaampi fiilistely ja keskustelu edellisestä sprintistä, mikä vaikutti toimivan, sillä aiemmissa sprinteissä kohdatut ongelmat eivät toistuneet enää jatkossa.


## Mitä opimme, olisimme halunneet oppia, mikä tuntui turhalta
Burndown-käyrien piirtely näin pienessä projektissa tuntui hieman ylimitoitetulta. Viikottaiset työmäärät liikkuivat aina alle kymmenessä tunnissa, ja story pointtien jakaminen kohtailaisen pienille storykokonaisuuksille vaikutti liioiteltulta. Työaikaestimaateissakaan ei päässyt kovin hirveää vaihtelua tapahtumaan, joten lopulliset burndownit olivat aika suoraviivaisia.

Opimme paljon Scrumin tekniikoista, vaikka työskentelymme ei tyylipuhdasta Scrumia edustanutkaan (one more happy case of "We are doing Scrum, but ..."). Etenkin user storyjen kirjoittaminen ja niihin liittyvien taskien erottelu tuli hyvin tutuksi miniprojektin aikana. Muutkin luennoilla käydyt tekniikat, kuten backlogin pyörittely sekä integraation ja testaamisen jatkuvuus tulivat hyvin esille työskentelyssä, toki pienemmässä mittakaavassa kuin luentojen esimerkeissä.

Ryhmäläisistä ne, jotka eivät olleet aiemmin käyttäneen RoR:ia, oppivat paljon uutta. RoR-konkarit sen sijaan olisivat kaivanneet jopa enemmän haasteita.
